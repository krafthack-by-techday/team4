# Avgifter
Det er tre avgifter som gjelder for nettleie:

- Enova-avgift
- Elavgift/Forbruksavgift
- Merverdiavgift

Enova-avgiften gjelder alle, men forbruk- og merverdiavgiften er avhenging av hvor i landet forbruket er. De følgende underkapitlene beskriver de tre avgiftene, men i praksis deles landed inn i tre deler.

- Tiltakssonen i Finnmark og Nord-Troms - hverken elavgift eller moms
- Resten av Troms og Nordland - elavgift, men ikke moms
- Alle fylker sør for Nordland - alle avgifter

## Enova-avgift
Forskrift om Energifondet sier at netteier skal legge et påslag på tariffen til alle sluttbrukere på alle nettnivåer når det faktureres.

For husholdningsbruk skal påslaget utgjøre 1 øre/kWh.

Inkludert moms blir avgiften 1,25 øre/kWh.

## Forbruksavgift - Elavgift
En avgift på strøm som betales til netteier og netteier viderefører til Skatteetaten.

Forskrift om særavgifter fastsetter at avgift på elektrisk kraft settes ved stortingsvedtak. Vedtaket for 2024 fastsetter også lavere avgift for jan-mars og redusert sats for en del næringer.

Personer som bor i tiltakssonen i Finnmark og Nord-Troms har fritak for el-avgift på forbruk.

## Merverdiavgift
Vanlig moms på 25% betales på nettleie, Enova-avgiften og Elavgiften.

Det er fritak for mva i Nord-Norge
Nordland, Troms og Finnmark.